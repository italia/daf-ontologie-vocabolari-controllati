# Ontologie e Vocabolari Controllati

Questo è il repository delle ontologie e dei vocabolari controllati sviluppati nell'ambito delle azioni previste dal piano triennale e a supporto del lavoro da svolgere per l'[elenco delle basi di dati chiave](http://elenco-basi-di-dati-chiave.readthedocs.io/it/latest/).
Le ontologie create sono tra loro collegate creando una vera e propria network chiamata **OntoPiA** - a OntoNet system. Le ontologie saranno inserite nel catalogo delle ontologie e vocabolari controllati (si veda la parte [daf-semantics](https://github.com/italia/daf-semantics) e [ontonethub](https://github.com/teamdigitale/ontonethub) per il software relativo al catalogo). )

Il repository è suddiviso in due directory:

  + **Ontologie (Ontologies)**: contiene le ontologie OWL, serializzate in RDF/Turtle RDF/XML e JSON-LD. I diagrammi UML delle ontologie sono attualmente in fase di definizione e revisione a seguito dei collegamenti abilitati tra tutte le ontologie. Le ontologie hanno label e commenti sia in inglese (EN), sia in italiano (IT).
  + **Vocabolari controllati (Controlled Vocabularies)**: contiene un elenco dei vocabolari controllati sviluppati anche a supporto delle ontologie.

Il contenuto della directory **Ontologie** è attualmente il seguente:

  + **Eventi IoT (IoT Events)**: Ontologia del profilo applicativo italiano degli eventi IoT (IoT-AP_IT - IoT Italian Application Profile).
  + **Persone (Persons)**: Ontologia del profilo applicativo italiano sulle persone (CPV-AP_IT - Core Person Vocabulary-Italian Application Profile). Nella directory relativa all'ultima versione attuale dell'ontologia vi è anche il file con i relativi allineamenti a ontologie esterne del Web (e.g., FOAF).
  + **Organizzazioni (Organizations)**: Ontologia del profilo applicativo italiano sulle organizzazioni (pubbliche e private) (COV-AP_IT - Core Organization Vocabulary - Italian Application Profile). E' attualmente in fase di definizione il file di allineamneti a ontologie esterne del Web quali Org, RegOrg, Core Public Organization Vocabulary, ecc. **Questa ontologia sarà a breve rifattorizzata per dividersi in tre parti: la parte core per le organizzazioni, l'ontologia specifica per le organizzazioni pubbliche e quella specifica per le organizzazioni private**;
  + **Indirizzi/luoghi (Addresses/Locations)**: Ontologia del profilo applicativo italiano sugli indirizzi e luoghi (CLV-AP_IT - Core Location Vocabulary - Italian Application Profile). Nella directory relativa all'ultima versione attuale dell'ontologia vi è anche il file con i relativi allineamenti a ontologie esterne del Web (e.g., Core Location Vocabulary, AD conforme a INSPIRE, GeoSparql, Geonames, ecc.). **Questa ontologia è in fase di revisione con ISTAT**;
  + **InternetSocialMedia**: Ontologia di supporto. Essa è il profilo applicativo italiano per la modellazione dei social media (account dei social network) e delle informazioni di contatto digitali (sito web istituzionale, indirizzo email, loghi), utilizzati sia nell'ontologia delle organizzazioni che in quella delle persone.
  + **Tempo (Time)**: Primissima versione dell'ontologia di supporto del tempo utilizzata in tutte le ontologie precedenti per cogliere la dimensione temporale dei principali concetti.
  + **Punti di interesse (Points of Interest)**: Ontologia del profilo applicativo italiano sui punti di interesse (Point of Interest - Italian Application Profile (POI-AP_IT)). E' un'ontologia intermedia utilizzata per rappresentare i punti di interesse. Questa sarà specializzata con una serie di ontologie calate sui singoli domini quali strutture ricettive, parcheggi, trasporto pubblico, farmacie, ecc.
  + **Strutture Ricettive (Accommodation)**: Ontologia del profilo applicativo italiano sulle strutture ricettive (Accommodation Italian Application Profile - ACCO-AP_IT).
  + **Unità Di Misura (Measurement Unit)**: Ontologia di supporto per la modellazione delle unità di misura.
  + **Prezzi Offerte e Biglietti (Prices Offers and Tickets)**: Ontologia del profilo applicativo italiano per i prezzi, le offerte i biglietti (Price Offer Ticket - Italian Application Profile -POT-AP_IT. E' un'ontologia di supporto che consente di rappresentare offerte, prezzi e biglietti. Essa può essere utilizzata in svariati contesti come per esempio nell'ambito dei luoghi ed eventi della cultura, nell'ambito delle strutture ricettive o nell'ambito del trasporto, ecc.
  + **Ruoli (Roles)**: Ontologia del profilo italiano per la specifica dei ruoli (Role - Italian Application Profile - RO-AP_IT);
  + **Eventi Pubblici (Public Events)**: Ontologia del profilo applicativo italiano per la rappresentazione degli eventi pubblici (Core Public Event Vocabulary - Italian Application Profile - CPEV-AP_IT). **L'attuale versione dell'ontologia è instabile. Essa sarà modificata anche in base ai risultati che verranno pubblicati entro il prossimo aprile 2018 dal gruppo di lavoro europeo per la definizione del Core Public Event Vocabulary**;
  + **Parcheggi (Car Parks)**: Prima bozza dell'ontologia del profilo applicativo italiano per la rappresentazione dei dati sui parcheggi (Parking Italian Application Profile - Parking-AP_IT);
  + **Livello0 (L0) (Level0)**: E' un'ontologia top-level che consente di collegare tutte le ontologie sopra elencate abilitando così la network di ontologie.


I **Vocabolari Controllati** sono in generale disponibili in RDF (nelle tre serializzazioni RDF/Turtle, RDF/XML, JSON-LD), in CSV (codifica usata **UTF-8** con separatore **,** (comma)) e in excel. Nell'ambito del DAF, i vocabolari controllati sono dataset e come tali includo i relativi metadati conformi a DCAT-AP_IT.
In particolare, il contenuto della directory Vocabolari Controllati è attualmente il seguente:

  + **Tipi Eventi Pubblici (Types of Public Events)**: E' una classificazione dei possibili tipi di eventi pubblici. La classificazione è allineata a schema.org.
  + **Licenze (Licenses)**: E' la classificazione delle licenze suddivise per tipologia. Questo è il vocabolario controllato da utilizzare per il profilo di metadatazione nazionale DCAT-AP_IT.
  + **Mapping Temi-Sottotemi (Mapping DCAT-AP_IT Themes and Subthemes)**: E' il mapping tra i 13 temi del profilo DCAT-AP_IT e alcune voci del vocabolario Eurovoc da utilizzare per la proprietà [dct:subject](https://linee-guida-cataloghi-dati-profilo-dcat-ap-it.readthedocs.io/it/latest/dataset_elementi_raccomandati.html#sottotema-del-dataset-dct-subject) del profilo DCAT-AP_IT. Il mapping puà essere utilizzato anche in applicativi per guidare l'utente a selezionare i sottotemi Eurovoc in linea con i temi DCAT-AP_IT. Il mapping è basato principalmente sull'analogo mapping utilizzato dall'European Data Portal.
  + **Classificazione Territorio (Territorial Classification)**: E' un dataset RDF allineato con l'ontologia degli Indirizzi/Luoghi suddetta (CLV-AP_IT) basato sul dataset CSV fornito da ISTAT sulla suddivisione Regione/Provincia/Comune e relativi codici.
  + **Classificazione Categorie Punti di Interesse (Categories of Point of Interest)**: E' un dataset, disponibile in CSV, XLSX, e RDF (RDF/XMl, RDF/Turtle JSON-LD) delle categorie di punti di interesse. La categorizzazione è basata sul primo livello di classificazione dei punti di interesse offerta da Open Street Map.
  + **Classificazioni per i servizi pubblici (Classifications for public services)**: La directory contiene tutti vocabolari controllati, ad esclusione di quelli già definiti a livello Europeo per cui si rimanda ai relativi riferimenti, attualmente utilizzati per lo sviluppo del catalogo servizi pubblici.
  + **Classificazioni per le strutture ricettive (Classifications for accommodation facilities)**: La directory contiene tutti i vocabolari controllati specifici per le strutture ricettive (e.g., classificazione a stelle). Al momento la directory contiene la classificazione a stelle e quella sulle tipologie che tiene in considerazione anche alcune classificazioni disponibili a livello regionale.
  + **Classificazioni per le persone (Classifications related to people)**: La directory è strutturata in sotto directory relative al Genere delle Persone e ai Titoli di studio (o Grado di istruzione). Questi vocabolari sono stati sviluppati in collaborazione con ISTAT come emerge dai relativi metadati.
  + **Classificazioni per le organizzazioni (Classifications related to organizations)**: La directory è strutturato in sotto directory relative al momento alle Forme Giuridiche delle organizzazioni. La classificazione è stata predisposta in stretta collaborazione con ISTAT. **A breve saranno pubblicate anche le classificazioni Ateco2007 e COFOG2009**.

**Ontologie in fase di sviluppo e non ancora pubblicate** (**Ontologies under development**):
  + **Ontologia dei contratti pubblici (Public Contracts Ontology)**;
  + **Ontologia GTFS**: l'ontologia utilizzata per modellare i dati del trasporto pubblico urbano statico che seguono la specifica GTFS.
  + **Ontologia di supporto per le condizioni di accesso (e.g., Orari d'apertura)**
